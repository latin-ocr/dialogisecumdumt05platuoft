74 · ΠΛΑΤῼΝΟΣ

ἐπελθόντος ἡμῖν μύθου’ τάχα γὰρ ἄν σημήνειέ τι τῆς
ἡμετέρας περὶ βουλήσεως. οὐκοῦν κρῆς
Β ΚΛ. Πάνυ μὲν οὖν.

ΑΘ. Κατ’φκίσθη δή, φαμέν, ἐκ τῶν ὑψηλῶν εἰς μέγα
τε καὶ καλὸν πεδίον Ἴλιον, ἐπὶ λόφον τινὰ οὐχ ὑψηλὸν
καὶ ἔχοντα ποταμοὺς πολλοὺς ἄνωθεν ἐκ τῆς Ἴδης ὡρμη-
μένους. ’

ΚΛ. Φασὶ γοῦν.

ΑΘ. Ἆρ’ οὖν οὐκ ἐν πολλοῖς τισὶ χρόνοις τοῖς μετὰ
τὸν κατακλυσμόν τοῦτο οἰόμεθα γεγονέναις

ΚΛ. Πῶς δ’ οὐκ ἐν πολλοῖς;

ΛΘ. Δεινὴ γοῦν ἔοικεν αὐτοῖς λήθη-τότε παρεῖναι

*C τῆς νῦν λεγομένης φθορᾶς, ὅθ’ οὕτως ὑπὸ ποταμοὺς πολ-
λοὺς καὶ ἐκ τῶν ὑψηλῶν ῥέοντας πόλιν ὑπέθεσαν, πιστεύ-
σαντες οὕ σφόδρα ὑψηλοῖς τισὶ λόφοις.

ΚΛ. Δῆλον οὖν, ὡς παντάπασί τινα μακρὸν ἀπεῖχον
χρόνον τοῦ τοιούτου πάθους. ’

ΑΘ. Καὶ ἄλλαι γε, οἶμαι, πόλεις τότε κατῴκουν ἤδη
πολλαὶ πληθυόντων τῶν ἀνθρώπων.

ΚΛ. Τί μήν;

ΑΘ. Αἵ γέ που καὶ ἐπεστρατεύσαντο αὐτῇ, καὶ κατὰ
θάλατταν δὲ ἴσως, ἀφόβως ἤδη πάντων χρωμένων τῇ

, θαλάττῃ. .
D KA. Φαίνεται. 7

ΑΘ. Δέκα δ’ ἔτη που μείναντες Ἀχαιοὶ τὴν Τροίαν
ἀνάστατον ἐποίησαν. ,

ΚΛ. Καὶ μάλα.

ΑΘ. Οὐκοῦν ἐν τούτῳ τῷ χρόνῳ, ὅντι δεκέτει, ὃν
τὸ Ἴλιον ἐπολιορκεῖτο, τὰ τῶν πολιορκούντων ἑκάστων
οἴκοι κακὰ πολλοὶ ξυνέβαινε γιγνόμενα περὶ τὰς στάσεις
τῶν νέων, οἳ καὶ ἀφικομένους τοὺς στρατιώτας εἰςτὰς αὑ- 8
τῶν πόλεις τε καὶ οἰκίας οὐ καλῶς οὐδ’ ἐν δίκῃ ὑπεδέ-

