26 ΠΛΑΤΩΝΟΣ

ναι προμανθάνειν, οἷον τέκτονα μετρεῖν ἦ σταθμᾶσθαι
καὶ πολεμικὸν ἱππεύειν παίζοντα ἤ τι τῶν τοιούτων ἄλλο ·
[ποιοῦντα] καὶ πειρᾶσθαι διὰ των παιδιῶν ἐκεῖσε τρέπειν ξ
τάς ἡδονὰς καὶ ἐπιθυμίας των παίδων, οἷ ἀφικομένους '²

D αὐτοὺς δεῖ τέλος ἔχειν. κεφάλαιον δὴ παιδείας λέγομεν -

. τὴν ὀρθὴν τροφήν, ἢ τοῦ παίζοντος τὴν ψυχὴν εἰς ἔρωτα
μάλιστα ἀξει τούτου, ὸ δεήσει γενόμενον ἄνδρ’ αὐτὸν τέ-
λειον εἶναι τῆς τοῦ πράγματος ἀρετῆς· ὁρᾶτε οὖν, εί μέχρι
τούτου γε, ὅπερ εἷπον, ὑμῖν ἀρέσκει τὸ λεχθέν.

ΚΛ. Πτός γὰρ οὔ ;

ΑΘ. Μὴ τοίνυν μηδ’ ὃ λέγομεν εἶναι παιδείαν ἀόρι-
στον γένηται. νῦν γὰρ ὀνειδίζοντες ἐπαινοῦντές θ’ ἑκά-
στων τὰς τροφὰς λέγομεν ὡς τὸν μεν πεπαιδευμένον

’ Ε ἡμῶν ὄντα τινά, τὸν δε ἀπαίδευτον ἐνίοτε εἴς τε καπη-

λείας καὶ ναυκληρίας καὶ ἄλλων τοιούτων μάλα πεπαιδευ-

μένωῦ σφόδρα ἀνθρωπων· οὐ γὰρ ταῦτα ἡγουμένων, ως
ἔοικεν, εἶναι παιδείαν ὁ νῦν λόγος ἂν εἴη, τὴν δὲ πρὸς
ἀρετὴν ἐκ παίδων παιδείαν, ποιοῦσαν ἐπιθυμητήν τε καὶ
ἐραστὴν τοῦ πολίτην γενέσθαι τέλεον, ἄρχειν τε καὶ ι’ίρχε-
σθαι ἐπιστάμενον μετὰ δίκης. ταύτην τὴν τροφὴν ἀφο-

- 644 ρισάμενος ὁ λόγος οὗτος, ως ἐμοὶ φαίνεται, νῦν βούλοιτ’

ἂν μόνην παιδείαν προσαγορεύειν, τὴν δε εἰς χρήματα
τείνουσαν” η τινα πρὸς ἰσχὺν η“ καὶ πρὸς ἄλλην τινὰ σο-
φίαν ἀνευ νοῦ καὶ δίκης βάναυσόν τ ἐἶναι καὶ ἀνελεύθε-
ρον καὶ οὐκ ἀξίαν τὸ παράπαν παιδείαν καλεῖσθαι. ἡμεῖς
δὴ μηδὲν ὀνόματι διαφερώμεθ’ αὑτοῖς, ἀλλ’ ὁ νῦν δὴ
λόγος ἡμῖν ομολογηθεὶς μενέτω, ὥς οι γε ὀρθῶς πεπαι-
δευμένοι σχεδὸν ἀγαθοὶ yvyvovtac, καὶ δεῖ δὴ τὴν παι-

Β δείαν μηδαμοῦ ἀτιμάζειν, ως πρῶτον τῶν καλλίστων τοῖς
ἀρίστοις ἀνδράσι παραγιγνόμενον· καὶ εἴ ποτε ἐξέρχεται,
δυνατὸν δ’ ἐστὶν ἐπανορθοῦσθαι, τοῦτ’ ἀεὶ δραστέον διὰ
βίου παντὶ κατᾴ δύναμιν.

