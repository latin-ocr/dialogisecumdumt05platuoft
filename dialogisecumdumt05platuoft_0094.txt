62 ΠΛΑΤΩΝΟΣ

μᾶλλον φίλοι ἦ πρότερον ἀπαλλάττοιντο ἀλλήλων, ἀλλ’

672 οὐχ ὥσπερ τά νῦν ἐχθροί, κατὰ νόμους δὲ πᾶσαν τὴν ξυν-
ουσίαν ξυγγενόμενοι καὶ ἀκολουθήσαντες, ὁπότε ἀφη-
γοῖντο οίμνήφοντες τοῖς μὴ νήφουσιν;

ΚΛ. Ὀρθῶς, εἴ γε δὴ εἴη τοιαύτη, οἵαν νῦν λέγεις.

XIII. ΑΘ. Μὴ τοίνυν ἐκεῖνό γ’ ἔτι τῆς τοῦ Διονύσου
δωρεᾶς ψέγωμεν ἁπλαῖς, ώς ἔστι κακὴ καὶ εἰς πόλιν οὐκ
ἀξία παραδέχεσθαι. καὶ γάρ ἔτι πλείω τις ἀ“ν ἐπεξέλθοι
λέγων· ἐπεὶ καὶ τὸ μέγιστον ἀγαθόν, ὃ δωρεῖται, λέγειν
μὲν ὄκνος εἰς τούς πολλοὺς διὰ τό κακῶς τοὺς ἀνθρώπους

Β αὐτὸ ὑπολαβεῖν καὶ γνῶναι λεχθέν.

ΚΛ. Τὸ ποῖον δή ; ·

ΛΘ. Λόγος τις ἅμα καὶ φήμη ὑπορρεῖ πως, ὡς ὁ θεὸς
οὗτος ὑπὸ τῆς μητρυιᾶς ’Ἠρας διεφορήθη τῆς ψυχῆς τὴν
γνώμην, διὸ τάς τε βακχείας καὶ πᾶσαν τὴν μανικὴν ἐμ-
βάλλει χορείαν τιμωρούμενος δῆθεν, καὶ τὸν οἶνον ἐπὶ
τοῦτ’ αὐτὸ δεδώρηται· ἐγώ δὲ τά μὲν τοιαῦτα τοῖς ἀσφα-

1 λὶς ἡγουμένοις εἶναι λέγειν περὶ θεῶν ἀφίημι λέγειν, τὰ
C δὲτοσόνδε οἶδα, ὅτι πᾶν ζῶον, ὅσον αὐτῷ προσήκει νοῦν
ἔχειν τελεωθέντι, τοῦτον καὶ τοσοῦτον οὐδὲν ἔχον ποτε
φύεται. ἐν τούτῳ δὴ τῷ χρόνῳ, ἐν ᾦ μήπω κέκτηται τὴν
οἰκείαν φρόνησιν, πᾶν μαίνεταί τε καὶ βοᾷ ἀτάκτως, καὶ
ὅταν ἀκταινώσῃ ἑαυτὰ τάχιστα, ἀτάκτως αὖ πηδᾷ· ἀνα-
μνησθῶμεν δέ, ὅτι μουσικῆς τε καὶ γυμναστικῆς ἔφαμεν
ἀρχὰς ταύτας εἶναι.

ΚΛ. Μεμνήμεθα” τί δ’ οὕς

ΑΘ. Οὐκοῦν καὶ ὅτι τὴν ῥυθμοῦ τε καὶ ἁρμονίας αῖ-

D σθησιν τοῖς ἀνθρώποις ἡμῖν ἐνδεδωκέναι τὴν ἀρχὴν ταύ-
την ἔφαμεν, Ἀπόλλωνα δὲ καὶ Μούσας καὶ Διόνυσον θεῶν’
αἰτίους γεγονέναι ;

ΚΛ. Πῶς γὰρ οὕς

ΛΘ. Καὶ δὴ καὶ τὸν οἶνόν γε, ὡς ἔοικεν, ὁ τών ἄλλων  

