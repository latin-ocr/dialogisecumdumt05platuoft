250 ΠΛΑΤΩΝΟΣ

νοις βέλεσιν, ὅπως μὴ παντάπασιν ἄφοβος ἡ πρὸς ἀλλή-
λους γίγνηται παιδιά, δείματα δὲ παρέχῃ καί τινα τρόπον
δηλοῖ τόν τε εὔψυχον καὶτὸν μή, καὶ τοῖς μὲν τιμάς, τοῖς ,
831 δὲ καὶ ἀτιμίας διανέμων ὀρθῶς τὴν πόλιν ὅλην εἰς τὸν Ῑ
ἀληθινὸν ἀγῶνα διὰ βίου παρασκευάζῃ χρησίμην· καὶ δὴ ἶ
καί τινος ἀποθανόντος οὕτως, ῶς ἀκουσίου τοῦ φόνου ²
γενομένου, τιθῇ τὸν ἀποκτείναντα κατὰ νόμον καθαρ-
θέντα καθαρὸν εἶναι χεῖρας, ἡγούμενος ἀνθρώπων μὲν
τελευτησάντων μὴ πολλῶν ἑτέρους πάλιν οὐ χείρους φύ-
σεσθαι, φόβου δὲ οἷον τελευτήσαντος ἐν πᾶσι τοῖς τοιού-
τοις βάσανον οὐχ εὑρήσειν τῶν τε ἀμεινόνων καὶ χειρό-
> Β νων, οὐ σμικρῷ πόλει μεῖζον κακὸν ἐκείνου.

ΚΛ. Ξυμφαῖμεν ἂν ἡμεῖς γε, ῶ ξένε, τὰ τοιαῦτα δεῖν
καὶ νομοθετεῖν καὶ ἐπιτηδεύειν πόλιν ἅπασαν.

ΙΠ. ΑΘ. Ἆρ’ οὖν γιγνώσκομεν ἅπαντες τὴν αἰτίαν,
διότι ποτὲ νῦν ἐν ταῖς πόλεσιν ἡ τοιαύτη χορεία καὶ ἀγω-
νία σχεδὸν οὐδαμῇ οὐδαμῶς ἐστίν, εἰμὴ πάνυ τις μικρά ;
ἢ φῶμεν δι’ ἀμαθίαν τῶν πολλῶν καὶ τῶν τιθέντων αὐ-
τοῖς τοὺς νόμους;,

ΚΛ. Τάχ’ ἄν.

ΛΘ. Οὐδαμῶς, ὦ μακάριε Κλεινία· δύο δὲ χρὴ φά-
ναι τούτων αἰτίας εἶναι, καὶ μάλα ἱκανάς.

c KA. Ποίας;

ΑΘ. Τὴν μέν, ὑπ’ ἔρωτος πλούτου πάντα χρόνον
ἄσχολον ποιοῦντος τῶν ἄλλων ἐπιμελεῖσθαι πλὴν τῶν
ἰδίων κτημάτων, ἐξ ὧν κρεμαμένη πᾶσα ψηὴ πολίτου
παντὸς οὐκ ἄν ποτε δύναιτο τῶν ἄλλων ἐπιμέλειαν ἴσχειν

, πλὴν τοῦ καθ’ ἡμέραν κέρδους· καὶ ὅ τι μὲν πρὸς τοῦτο
φέρει μάθημα ἢ καὶ ἐπιτήδευμα, ἰδίᾳ ποῖς μανθάνειν τε
καὶ ἀσκεῖν ἑτοιμότατός ἐστι, τῶν δὲ ἄλλων καταγελᾷ.
τοῦτο μὲν ἓν καὶ ταύτην μίαν αἰτίαν χρὴ φάναι τοῦ μήτε

D τοῦτο μήτ’ ἄλλο μηδὲν καλὸν κάγαθὸν ἐθέλειν ἐπιτήδευμα

