258 “ ΠΛΑΤΩΝΟΣ

φύσιν ἰδεῖν ἀναγκαῖον, εἰ μέλλει τις ταῦτα ὀρθῶς διανοη-
θήσεσθαι· δύο γὰρ ὅντα αὐτὰ καὶ ἐξ ἀμφοῖν τρίτον ἄλλο
εἶδος ἓν ὄνομα περιλαβὸν πᾶσαν ἀπορίαν καὶ σκότον
ἀπεργάζεται.

ΚΛ. Πως;

, VI. ΑΘ. Φίλον μέν που καλοῦμεν” όμοιον ὁμοίω κατ’
ἀρετὴν καὶ ἴσον ἴσῳ, φίλον δ’ αὐ καὶ τό δεόμενον τοῦ
πεπλουτηκότος, ἐναντίον ὂν τω γένει· όταν ὃὲ“ εκοὶτερον
γίγνηται σφοδρόν, ἔρωτα ἐπονομάζομεν.

Β ’ ΚΛ. Ὀρθῶς.

ΑΘ. Φιλία τοίνυν ἡ μὲν ἀπὸ ἐναντίων δεινὴ καὶ
ἀγρία καὶ τὸ κοινὸν ού πολλάκις ἔχουσα ἐν ἡμῖν, ἡ δ’ ἐκ
τῶν ὁμοίων ἥμερός τε καὶ κοινὴ διὰ βίου· μικτὴ δὲ ἐκ
τούτων γενομένη πρῶτον μὲν καταμαθεῖν οὐ ῥᾳδία, τί
ποτε βούλοιτ’ ἀν αὑτῷ γενέσθαι τὸν τρίτον ἔρωτά τις
ἔχων τοῦτον, ἔπειτα εἰς τούναντίον ὑπ’ ἀμφοῖν ἑλκόμενος
ἀπορεῖ, τοῦ μὲν κελεύοντος τῆς ὥρας ἅπτεσθαι, τοῦ δὲ
ἀπαγορεύοντος. ὁ μὲν γάρ τοῦ σώματος ἐρῶν καὶ τῆς

C ὥρας καθάπερ ὀπώρας πεινῶν ἐμπλησθῆναι παρακελεύ-
εται ἑαυτῷ, τιμὴν οὐδεμίαν ἀπονέμων τῷ τῆς ψυχῆς
ἤθει τοῦ ἐρωμένου· ὁ δὲ πάρεργον μὲν τὴν τοῦ σώματος
ἐπιθυμίαν ἔχων, ὁρῶν δὲ μᾶλλον ἢ ἐρῶν τῇ ψυχῇ, δεόν-
τως τῆς ψυχῆς ἐπιτεθυμηκώς ὕβριν ἥγηται τὴν περὶ τὸ
σῶμα τοῦ σώματος πλησμονήν, τὸ σῶφρον δὲκαὶ ἀν-
δρεῖον καὶ μεγαλοπρεπὲς καὶ τὸ φρόνιμον αἰδούμενος
ἅμα καὶ σεβόμενος ἁγνεύειν ἀεὶ μεθ’ ἁγνεύοντος τοῦ εἴρω-ι

D μένου βούλοιτ’ ἄν· ὁ δὲ μιχθεὶς ἐξ ἀμφοῖν τρίτος ἔρως
οὗτός ἐσθ’ ὂν νῦν διεληλύθαμεν ὥς τρίτον. ὅντων δὲ τού-
των τοσούτων πότερον ἅπαντας δεῖ κωλύειν τὸν νόμον,
ἀπείργοντα μὴ γίγνεσθαι ἐν ἡμῖν, ἢ δῆλον, ὅτι τὸν μὲν
ἀρετῆς ὄντα καὶ τὸν νέον ἐπιθυμοῦντα ὡς ἄριστον γίγνε-
σθαι βουλοίμεθ’ ἂν ἡμῖν ἐν τῇ πόλει ἐνεῖναι, τοὺς δὲ δύο,

