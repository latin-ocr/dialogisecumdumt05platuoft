362 ΠΛΑ ΤΩΝΟΣ

ΚΛ. Οὐκοῦν, 03 ξένε, καλῶς δοκοῦσί σοι λέγειν· ,
Ε ΑΘ. Μαλθακοὶ ἔμοιγ’, (ὁ Κλεινία, δοκοῦσιν οἰ παλαι
νομοθετοῦντες γεγονέναι καὶ ἐπὶ σμικρὸν τῶν ἄνθρω-

πίνων πραγμάτων βλέποντές τε καὶ διανοούμενοι νομο-
θετεῖν.

ΚΛ. Πῶς λέγεις;
ΛΘ. Τὸν λόγον τοῦτον, ὦ ’γαθέ, φοβούμενοι τὸν
νόμον ἐτίθεσαν τόνδε, ἐξεῖναι τὰ ἑαυτοῦ διατίθεσθαι
923 ἁπλῶς ὅπως ἄν τις ἐθέλῃ τὸ παράπαν, ἐγώ δὲ καὶ σὺ τοῖς
ἐν τῇ σῇ πόλει μέλλουσι τελευτᾷν ἀποκρινούμεθα ἐμμελέ-
στερον.
ΚΛ. Πῶς;

’ ΑΘ. Ὠ φίλοι, φήσομεν, καὶ ἀτεχνῶς ἐφήμεροι, χαλε-
πὸν ὑμῖν ἐστὶ γιγνώσκειν τὰ ὑμέτερ’ αὐτῶν χρήματα καὶ
πρός γε ὑμᾶς αὐτούς, ὥσπερ καὶ τό τῆς Πυθίας γραμμα
φραζει, τὰ νῦν. ἔγωγ’ οὐν νομοθέτης ὧν οὔθ’ ὑμᾶς ὑμων
αὐτῶν εἶναι τίθημι οὔτε τὴν οὐσίαν ταύτην, ξύμπαντος
δὲ τοῦ γένους ὑμῶν τοῦ τε ἔμπροσθεν καὶ τοῦ ἔπειτα ἐσο-

Β μένου, καὶ ἔτι μᾶλλον ’τῆς πόλεως εἶναι τό τε γένος πᾶν
καὶ τὴν οὐσίαν· καὶ οὕτω τούτων ἐχόντων οὐκ, εἀν τις
ὑμας θωπείαις ὑποδραμών ἐν νόσοις ἢ γήρα σαλεύοντας
παρὰ τὸ βέλτιστον διατίθεσθαι πείθῃ, ξυγχωρήσομαι
ἑκών, ὅ τι δὲ τῇ πόλει τε ἄριστον πασῃ καὶ γένει, πρὸς
πᾶν τοῦτο βλέπων νομοθετήσω, τὸ ε”νὸς ἑκάστου κατατι-
θεὶς ἐν μοίραις ἐλάττοσι δικαίως. ὑμεῖς δὲ ἡμῖν ἵλεώ τε
καὶ εὐμενεῖς ὄντες πορεύοισθε ᾗπερ κατὰ φύσιν νῦν πο-
ρεύεσθε τὴν ἀνθρωπίνην· ἡμῖν δὲ περὶ τῶν ἄλλων τῶν

G ὑμετέρων μελήσει, κηδομένοις ὅ τι μάλιστα εἰς δύναμιν,
οὐ τῶν μέν, τῶν δὲ οὔ. ταῦτα μὲν οὖν παραμύθιά τε καὶ
προοίμια τῶν τε ζώντων, ὦ Κλεινία, καὶ τῶν τελευταῖν-
των ἒστω, νόμος δὲ ὅδε·

VII. Ὃς ἄν διαθήκην γράφῃ τοὶ αὑτοῦ διατιθέμενος,

