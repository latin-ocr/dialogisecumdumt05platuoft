134 ΠΛΑΤΩΝΟΣ

διαβολαῖς· ὁ δε φθονερὸς τῇ τῶν ἀλλων διαβολῇ δεῖν
οἰόμενος ὑπερέχειν αὐτός τε ἦττον συντείνει πρὸς ἀρετὴν
τὴν ἀληθῆ, τούς τε ἀνθαμιλλωμένους εἰς ἀθυμίαν καθί-
στησι τῷ ἀδίκως ψέγεσθαι, καὶ διὰ ταῦτα ἀγύμναστον
Β τὴν πόλιν ὅλην εἰς άμιλλαν ἀρετῆς ποιῶν σμικροτέραν
αὐτὴν πρὸς εὐδοξίαν τὸ ἑαυτοῦ μέρος ἀπεργάζεται· θυ-
ι μοειδῆ μὲν δὴ χρὴ πάντα ἄνδρα εἶναι, πρᾶον δὲ ὡς ὅ τι
μάλιστα. τὰ γὰρ τῶν ἄλλων χαλεπὰ καὶ δυσίατα ἢ καὶ τὸ
παράπαν ἀνίατα ἀδικήματα οὐκ ἔστιν ἄλλως ἐκφυγεῖν, ἢ
μαχόμενον καὶ ἀμυνόμενον νικῶντα καὶ τῷ μηδὲν ἀνιέναι
c- κολάζοντα, τοῦτο δὲ ἄνευ θυμοῦ γενναίου ψυχὴ πᾶσα
ἀδύνατος δρᾷν.ᾼτά δ’ αὐ τῶν ὅσοι ἀδικοῦσι μέν, ίατόι δέ, ,
γιγνώσκειν χρὴ πρῶτον μέν, ὅτι πᾶς ὁ ἄδικος οὐχ ἑκῶν ’
ἄδικος. τῶν γὰρ μεγίστων κακῶν οὐδεὶς οὐδαμοῦ οὐδὲν
ἑκῶν κεκτῇτο ἄν ποτε, πολὺ δ’ ἥκιστα ἐν τοῖς τῶν ἑαυτοῦ
τιμιωτάτοις· ψυχὴ δ’, ῶς εἰπομεν, ἀληθεία γ ’ἐστὶ πᾶσι
τιμιώτατον· ἐν οὐν τῷ τιμιωτάτῳ τὰ μέγιστον κακὸν οὐ-
δεὶς εκῶν μή ποτε λάβῃ καὶ ζῇ διὰ βίον κεκτημένος αὐτό.
D ἀλλὰ ἐλεεινὸς μὲν πάντως ὅ γε ἄδικος καὶὸ τὰ κακοὶ ἔχων,
ἐλεεῖν δὲ τὸν μὲν ἰάσιμα ἔχοντα ἐγχωρεῖ καὶ ἀνείργοντα
τὸν θυμὸν πραΰνειν καὶ μὴ ἀκραχολοῦντα, γυναικείως
πικραινόμενον, διατελεῖν, τῷ δ’ ἀκράτως καὶ ἀπαραμυ-
θήτως πλημμελεῖ και κακῷ ἐφιέναι δεῖ τὴν ὀργήν· διὸ δὴ
θυμοειδῆ πρέπειν καὶ πραόν φαμεν ἑκάστοτε εἶναι δεῖν τὸν
ἀγαθόν.
lv. Πάντων δὲ μέγιστον κακῶν ἀνθρώποις τοῖς πολ·
λοῖς ἔμφυτον ἐν ταῖς ψυχαῖς ἐστίν, οὗ πᾶς ἑαυτῷ συγγνῶ-
Ε μην ἔχων ἀποφυγὴν οὐδεμίαν μηχανᾶται· τοῦτο δ’ ἔστιν
ὂ λέγουσιν ῶς φίλος αὐτῷ πᾶς ἅνθρωπος φύσει τ’ ἐστὶ
καὶ ὀρθῶς ἔχει τὸ δεῖν-εἶναι τοιοῦτον· τὸ δὲ ἀληθείᾳ γε
πάντων ἁμαρτημάτων διὰ τὴν σφόδρα ἑαυτοῦ φιλίαν αῖ-
τιον ἑκάστῳ γίγνεται ἑκάστοτε. τυφλοῦται γὰρ περὶ τὸ =

