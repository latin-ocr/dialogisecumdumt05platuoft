ΕΠΙΝΟΜΙΣ. 439

μαθεῖν, εί διδάσκοι τις· ἀλλ’ οὐδ’ αν διδάξειεν, εἰ μὴ
θεὸς ὑφηγοττο· εἴτ’ οὖν διδάσκοι, κατὰ τρόπον δὲ μὴ
δρῷ vd τοιοῦτον, κρεῖττον μὴ μανθάνειν· ὅμως δ’ ἐκ τῶν
νῦν λεγομένων’ ανάγκη μαθεῖν ταῦτα καὶ ἐμὲ λέγειν. τὴν
τοιαύτην τε καὶ άρίστην φύσιν. πειρώμεθα δὴ τῶ τε λόγω
διεξελθεῑν” α τ’ ἐστὶ καὶ οἷα καὶ ως δεῖ μανθάνειν, κατὰ Ε
δύναμιν τήν τ’ ἐμήν τοῦ λέγοντος καὶ τὴν τῶν δυναμένων
εἰσακοῦσαι θεοσεβείας, ᾧτινι τρόπῳ τίς τινα μαθήσεται. 990
σχεδὸν μὲν οὖν ἐστὶν ἄτοπον ἀκούσαντι · τό δ’ ὄνομα αὐ-
τοῦ λέγομεν ἡμεῖς γε, ο τις οὐκ ἄν ποτε δόξειε δι’ ἀπει-
ρίαν τοῦ πράγματος, ἀστρονομίαν, ἀγνοοῖ τε, ὅτι σοφώ-
τατον α’νάγκη τὸν άληθῶς ἀστρονόμον εἶναι, μὴ τὸν καθ’
Ησίοδον άστρονομοῦντα καὶ πάντας τούς τοιούτους, οἷον
δυσμάς τε καὶ ἀνατολὰς ἐπεσκεμμένον, ἀλλὰ τὸν τῶν
ὀκτώ περιόδων τὰς ἑπτὰ περιόδους, διεξιούσης τόν αὐτὸν
κύκλον ἑκάστης, οὕτως ὥς οὐκ ἄνρᾳδίως ποτὲ πάσα φύ- Β
σις ἱκανὴ γένοιτο θεωρῆσαι, μὴ θαυμαστῆς μετέχουσα φύ-
σεως. ὅ νῦν εἰρήκαμεν ἐροῦμέν τε, ὥς φαμεν, ὅπῃ δεῖ
τε καὶ ὅπως χρεων μανθάνειν· πρῶτον δ’ ἡμῖν τόδε λε- ‚
γε’σθω.

xll. Σελήνη μὲν περίοδον τὴν αὐτῆς τάχιστα διέξει-
σιν, ἄγουσα μῆνα καὶ πανσέληνον πρώτην· δεύτερον δὲ
κατανοεῖν δεῖ τὸν ἥλιον, τροπάς ἄγοντα διά πάσης τῆς
αὑτοῦ περιόδου, καὶ τούτῳ τούς ξυνδρόμους· ἵνα δὲ μὴ
πολλάκις ταύτὰ περὶτῶν αὐτῶν διαλεγώμεθα, τὰς ἄλλας c
ὅσας ἐν τῷ πρόσθεν διεξήλθομεν ὁδούς τούτων ού ῥᾴδιον
ξυννοετν, ἐπὶ δὲ ταῦτα παρασκευάζοντας φύσεις, δι’ ἃς ,
δυνατόν εἶναι χρεων πολλα προδιδάσκοντα καὶ ἐθίζοντα
δεῖ διακονήσασθαι πατδα” οντα καὶ νεανίσκον. διὸ μαθη-
μάτων δέον“ αν ειη· τὸ δὲ μέγιστόν τε καὶ πρωτον άριθ-
μῶν αύτων, ἀλλ’ οὐ σώματα ἐχόντων, ἀλλὰ ὅλης τῆς
τοῦ περιττοῦ τε καὶ α’ρτίου γενέσεως τε καὶ δυνάμεως,

