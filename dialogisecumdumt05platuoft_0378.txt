346 HAATfflvoz

XV. ΑΘ. Μετὰ τὰ προοίμιον τοίνυν λόγος, οἷος ἂν
τῶν νόμων ἑρμηνεὺς ὀρθῶς γίγνοιτο ἡμῖν, προαγορεύων
ἐξίστασθαι πᾶσι τοῖς ἀσεβέσι τρόπων τῶν αὑτῶν εἰς τούς
εὐσεβεῖς, τοῖς δὲ μὴ πευθομένοις ἀσεβείας ὅδε ἔστω πέρι
νόμος· ἐάν τις ἀσεβῇ λόγοις εἴτ’ ἔργοις, ὁ παρατυγχά-

Ε νων ἀμυνέτω σημαίνων πρὸς ἄρχοντας, τῶν δὲ ἀρχόντων
οἱ πρῶτοι πυθόμενοι πρὸς τὸ περὶ τούτων ἀποδεδειγμέ-
νον κρίνειν δικαστήριον εἰσαγαγόντων κατὰ τούς νόμους·
ἐὰν δέ τις ἀκού-σασα ἀρχὴ μὴ δρᾷ ταῦτα, αὐτὴ ἀσεβείας
ὑπόδικος γιγνέσθω τῷ ἐθέλοντι τιμωρεῖν ὑπὲρ τῶν 216-
μων. ἐὰν δέ τις ὄφλῃ, τιμάτω τὸ δικαστήριον ἓν ἑκάστῳ

908 τῶν καθ’ ἓν ἀσεβούντων τίμημα. δεσμὸς μὲν οὖν ὑπαρ-
χέτω πᾶσι· ’δεσμωτηρίων δὲ ὅντων έν τῇ πόλει τριῶν,
ἑνὸς μὲν κοινοῦ τοῖς πλείστοις περὶ ἀγοράν, σωτηρίας
ἕνεκα τοῖς πολλοῖς τῶν σωμάτων, ἕνός δὲ περὶ τὸν τῶν
νύκτωρ συλλεγομένων ξύλλογον, σωφρονιστήριον §uovof
μαζόμενον, ἑνὸς δὲ αὐ κατὰ μέσην τήν χῶραν, ὅπῃπερ ἄν
ἔρημός τε καὶ ὡς ό τι μάλιστα ἀγριωτατος ᾖ τόπος, τιμω-
ρίας ἔχων ἐπωνυμίαν φήμην τινά· περὶ ἀσέβειαν δὲ’ όν-

Β των αἰτίαις μεν τρισίν, αἷσπερ καὶ διήλθομεν, δύο δὲ ἐξ
ἑκάστης τῆς τοιαύτης αἰτίας γενομένων, ἓξ αν γίγνοιντο,
ὁὶ καὶ διακρίσεως αξια γένη τῶν περὶ τα θεῖα ἐξαμαρτα-
υόντων, οὐκ ἴσης οὐδ’ ὁμοίας δίκης δεόμενα. ω γὰρ ἀν
μὴ νομίζοντι θεους εἶναι τὰ παράπαν ἦθος φύσει προσγέ-
νηται δίκαιον, μισοῦντές τε γίγνονται τούς κακούς, καὶ
τῷ δυσχεραίνειν τήν ἀδικίαν οὔτε τὰς τοιαύτας πράξεις
προσίενται πράττειν, τούς τε μὴ δικαίους τῶν ἀνθρώπων

c φεύγουσι καὶ τούς δικαίους στέργουσιν· οἷς δ’ σ’ἱν πρὸς
τῇ δόξῃ τῇ θεῶν ’ἔρημα εἶναι πάντα ἀκράτειαί τε ἡδονῶν

“ καὶ λυπῶν προσπέσωσι, μνῆμαί τε ἰσχυραὶ καὶ μαθήσεις
ὀξεῖαι παρῶσι, τὸ μὲν μὴ νομίζειν θεοὺς ἀμφοῖν ἄν ἓν
ὑπάρχοι κοινὸν πάθος, τῇ δὲ τῶν ἄλλων ἀνθρώπων λώβῃ

