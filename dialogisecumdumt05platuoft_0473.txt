ΕΠΙΝΟΜΙΣ. 441

τε καὶ ἐλέγχοντα τά μὴ καλῶς ρηθέντα · πάντως γὰρ καλ-
ῑίστη καὶ πρῶτη βάσανος ἀνθρώποις ὀρθῶς γίγνεται,
ἶσαι δὲ ούκ οὖσαι προσποιοῦνται, ματαιότατος πόνος
ῗπάντων. ἔτι δὲ τὴν ἀκρίβειαν τοῦ χρόνου ἡμῖν ληπτέον,
ὃς ἀκριβῶς ἀποτελεῖ πάντα τὰ κατ’ οὐρανὸν γιγνόμενα,
ν’ ὁ πιστεύσας, ῶς ὁ λόγος ἀληθὴς γέγονεν, ὅτι πρεσβύ- D
εερόν τ’ ἐστὶν ἅμα καὶ θειότερον ψυχὴ σώματος, ἡγήσαιτ’
’ ἲ ν παγκάλως τε καὶ ἱκανῶς εἰρῆσθαι τό θεῶν εἶναι πάντα
τλέα καὶ μηδέποτε λήθῃ μηδὲ ἀμελείᾳ τῶν κρειττόνων
ἡμᾶς παρωλιγωρῆσθαι. νοητέον δ’ ἐστὶ περὶ πάντα τὰ
τοιαῦτα τόδε, ῶς, ἐὰν μέν τις ἕκαστα τούτων ὀρθῶς λαμ-
βάνῃ, μέγ’ ὄφελος γύγνεται τῷ παραλαμβάνοντι κατὰ τρόὲ
πον, εἰ δὲ μή, θεὸν ἄμεινον ἀεὶ καλεῖν · ὁ δὲ τρόπος ὅδεὶ
ἀνάγκη γάρ τό γε τοσοῦτον φράζειν. πᾶν διάγραμμα ἀριθ- Ε
αοῦ τε σύστημα καὶ ἁρμονίας σύστασιν ἅπασαν τῆς τε
τῶν ἄστρων περιφορᾶς τὴν ὁμολογίαν οὖσαν μίαν ἀπάνς
των ἀναφανῆναι δεῖ τῷ κατὰ τρόπον μανθάνοντι, ἀνα-
φανήσεται δέ, ἄν, δ’ λέγομεν, ὀρθῶς τις εἰς ἓν βλέπων.
μανθάνῃ· δεσμὸς γάρ πεφυκώς πάντων τούτων εἷς ἀνα· 992
φανήσεται διανοουμένοις’ εἰ δ’ ἄλλως πως ταῦτα μετα-
χειριεῖταί τις, τύχην δεῖ καλεῖν, ῶσπερ καὶ λέγομεν. ού
γὰρ ἄνευ γε τούτων μήποτέ τις ἐν πόλεσιν εὐδαίμων γέ-
νηται φύσις, ἀλλ’ οὗτος ὁ τρόπος, αὕτη ἡ τροφή, ταῦτα
τὰ μαθήματα, εἴτε χαλεπὰ εἴτε ῥᾴδια, ταύτῃ πορευτέον·
ἀμελῆσαι δὲ οὐ θεμιτόν ἐστι θεῶν, καταφανοῦς γενομέ-
νης τῆς πάντων αὐτῶν κατὰ τρόπον λεγομένης φήμης εύ-
τυχοῦς. τὸν δὲ ξύμπαντα ταῦτα οὕτως εἰληφότα, τοῦτον Β
λέγω τὸν ἀληθέστατα σοφώτατον· ὂν καὶ διισχυρίζομαι
παίζων καὶ σπουδάζων ἅμα, ὅτε θανάτῳ τις τῶν τοιούτων
τὴν αὑτοῦ μοῖραν ἀναπλήσει, σχεδόν ἐάνπερ ἔτ’ ἀποθα-
νών ᾗ, μήτε μεθέξειν ἔτι πολλῶν τότε καθάπερ νῦν αἰ-
σθήσεων, μιᾶς τε μοίρας μετειληφότα μόνον καὶ ἐκ πολ-

