14 ΠΛΑΤΩΝΟΣ

τεταγμένον ἐν τοῖς νόμοις; λεγέσθω, τί τοῦτ’ ἐστίν, ὃ καὶ
ἀπεργάζεται ὑμῖν ὁμοίως πρός τε ἀλγηδόνας καὶ πρὸς ⁴.
ἡδονας τοὺς αὐτοὺς ἀνδρείους νικῶντάς τε ὁὶ δεῖ νικᾷν ’.
’καὶ οὐδαμῶς ἥττους πολεμίων τῶν ἐγγύτατα ἑαυτῶν. καὶ f
χαλεπωτάτων.

ΜΕ. Οὕτω μὲν τοίνυν, ω ξένε, καθάπερ πρὸς τὰς
ἀλγηδόνας εἶχον νόμους ἀντιτεταγμένους πολλοὺς εἰπεῖν,
οὐκ ἂν ἴσως εὐποροίηνκατὰ μεγάλα μέρη καὶ διαφανῆ

C λέγων περὶ τῶν ἡδονῶν · κατὰ δὲ σμικρὰ ἴσως εὐπο-
ροίην ἄν.
, KA. Οὐ μὴν οὐδ’ ἂν αὐτὸς ἔγωγε ἐν τοῖς κατὰ Κρή-
την νόμοις ἔχοιμι ἐμφανὲς ὁμοίως ποιεῖν τὸ τοιοῦτον.

ΑΘ. Ὦ ἄριστοι ξένων, και οὐδέν γε θαυμαστόν· ἀλλ’
ἂν άρα τις ἡμῶν περὶ τους ἑκάστων οἴκοι νόμους ψέξῃ τι,
βουλόμενος ἰδεῖν τό τε ἄληθες ἅμα καὶ τὸ βέλτιστον, μη
χαλεπῶς ἀλλὰ πράως ἀποδεχώμεθα ἀλλήλων.

ΚΛ. Ὀρθῶς, ω ξένε Ἀθηναῖε, εἴρηκας, καὶ πειστέον.

D ΑΘ. Οὐ γὰρ άν, ῶ Κλεινία, τηλικοῖσδε ἀνδράσι πρέ-
ποι τό τοιοῦτον.

ΚΛ. Οὐ γαρ οὖν.

ΑΘ. Εἰ μὲν τοίνυν ὀρθῶς ἢ μή τις ἐπιτιμᾷ τῇ τε’Λα-
κωνικῇ καὶ τῇ Κρητικῇ πολιτεία, ὁ λόγος ἄν ἕτερος εἴη· τοὶ
δ’ οὖν λεγόμενα πρὸς τῶν πολλῶν ἴσως ἐγώ μᾶλλον ἔχοιμ’
ὂὶν ὑμῶν ἀμφοτέρων λέγειν. ὑμῖν μὲν γάρ, εἴπερ καὶ με·-
τρίως κατεσκεύασται τὰ τῶν νόμων, εἷς τῶν καλλίστων ἄν

Ε εἴη νόμων μὴ ζητεῖν τῶν νέων μηδένα έᾷν, ποῖα καλῶς
αὐτῶν ἦ μὴ καλῶς ἔχει, μιᾷ δὲ φωνῇ καὶ ἐξ ἑνὸς στόματος
πάντας συμφωνεῖν, ῶς πάντα καλῶς κεῖται θέντων θεῶν,
καὶ ε’άν τις ἄλλως λέγῃ, μὴ ἀνέχεσθαι τό παράπαν ἀκού-
οντας· γέρων δὲ εἰ τίς τι ξυννοεῖ τῶν παρ’ ὑμῖν, πρὸς
αρχοντά τε καὶ πρὸς ἡλικιώτην μηδενὸς ἐναντίον νέου
ποιεῖσθαι τοὺς τοιούτους λόγους.

