306 ΠΛΑΤΩΝΟΣ

ἀξίαν τοῦ πάθους τε καὶ πράξεως· ἐπειδὴ δὲ οἷς ἡμεῖς
νομοθετοῦμεν, οὐχ ἥκιστα ἐμμελεῖς αὐτοὺς οἰόμεθ’ ἀν
τῶν τοιούτων γίγνεσθαι κριτάς, ἐπιτρεπτέον δὴ τά πλεῖ-
στα. οὐ μὴν ἀλλ’ ὅπερ πολλάκις εἴπομέν τε καὶ ἐδράσαμεν
ἐν τῇ τῶν ἔμπροσθεν νομοθετήσει νόμων, τὸ περιγραφήν
Ε τε καὶ τοὺς τύπους τῶν τιμωριῶν εἰπόντας δοῦναι τὰ πα·-
ραδείγματα τοῖσι δικασταῖς τοῦ μήποτε βαίνειν ἔξω τῆς
δίκης, τότε τε ἦν ὀρθότατα ἔχον καὶ δὴ καὶ νῦν τοῦτ’ αὐτὸ
ποιητέον, ἐπανελθόντας ἤδη πάλιν ἐπὶ τοὺς νόμους. ἡ δὴ
γραφὴ περὶ τραύματος ωδε ημῖν κεί·σθω ἐάν τις διανοη-
θεὶς τῇ βουλήσει κτεῖναί τινα φίλιον, πλὴν ὦν ὁ νόμος
ἐφίησι, τρώσῃ μέν, ἀποκτεῖναι δὲ ἀδυνατήσῃ, τόν διανοη-
877 θέντα τε καὶ τρώσαντα οὕτως οὐκ ἄξιον ἐλεεῖν οὐδὲ αι’-
δούμενον ἄλλως ἦ καθάπερ ἀποκτείναντα ὑπέχειν τὴν
δίκην φόνου ἀναγκάζειν· τήν δὲ οὗ παντάπασι κακὴν
τύχην αὐτοῦ σεβόμενον καὶ τὸν δαίμονα, ὂς αὐτόνκαὶ τὸν
τρωθέντα ἐλεήσας ἀπότροπος αὐτοῖς ἐγένετο μὴ τῷ μὲν
ἀνιάτον ἕλκος γενέσθαι, τῷ δὲ ἐπάρατον τύχην καὶ ξυμ-
φοράν, τούτῳ δὴ χάριν τῷ δαίμονι διδόντα καὶμὴ ἐναν-
τιούμενον τόν μὲν θάνατον ἀφελεῖν τοῦ τρώσαντος, με-
Β τάστασιν δὲ εἰς τὴν γείτονα πόλιν αὐτῷ γίγνεσθαι διά
βίου, καρπούμενον ἅπασαν τὴν αὑτοῦ κτῆσιν. βλάβος δέ,
εἰ κατέβλαψετόν τρωθέντα, ἐκτίνειν τῷ βλαφθέντι· τιμᾷν
δε τὸ δικαστήριον, ὅπερ ἀν τὴν δίκην κρίνῃ κρίνειν δὲ
οἵπερ” αν τοῦ φόνου ἐδίκασαν, εί ἐτελεύτησεν ἐκ τῆς πλη-
γῆς τοῦ τραύματος. γονέας δ’ ἀν παῖς ἢ δοῦλος δεσπότην
ὡσαύτως ἐκ προνοίας τρώσῃ, θάνατον εἶναι τὴν ζημίαν·
καὶ ἐὰν ἀδελφὸς ἀδελφὸν ἢ ἀδελφήν η’ ἀδελφή ἀδελφόν’“ η
c ἀδελφὴν ὡσαύτως τρώσῃ, καὶ ὄφλῃ τραύματος ἐκ προ-
νοίας, θάνατον εἶναι τὴν ζημίαν. γυνὴ δὲ ἄνδρα ἑαυτῆς
ἐξ ἐπιβουλῆς τοῦ ἀποκτεῖναι τρώσασα, ἢ ἀνὴρ τὴν ἑαυτοῦ
γυναῖκα, φευγέτω ἀειφυγίαν · τὴν δὲ κτῆσιν, ἐὰν μὲν υἱεῖς

