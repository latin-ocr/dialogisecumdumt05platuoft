52   ΠΛΑΤΩΝΟΣ

γων, ὦςὴ φύσις ἁπάντων τῶν νέων διάπυρος οὖσα ἡσυ-
χίαν οὐχ οἵα τε ἄγειν οὔτε κατὰ τὸ σῶμα οὔτε κατὰ τὴν
φωνὴν εἴη, φθέγγοιτο δ’ ἀεὶ ἀτάκτως καὶ πηδῷ· τάξεως
δ’ αἴσθησιν τούτων ἀμφοτέρων τῶν ἄλλων μὲν ζώων οὖ-
δὲν ἐφαπτοιτο, ἡ δὲ ἀνθρώπου φύσις· ἔχοι μόνη τοῦτο·

665 τῇ δὴ τῆς κινήσεως τάξει ῥυθμὸς ὄνομα εἴη, τῇ δ’ αὖ τῆς
φωνῆς, τοῦ τε ὀξέος” α’μα καὶ βαρέος συγκεραννυμένων,
ἁρμονία ὄνομα προσαγορεύοιτο, χορεία δὲ τὸ ξυναμφό-
τερον κληθείη · θεους δ’ ἔφαμεν ἐλεοῦντας ἡμᾶς συγχο-
ρευτάς τε καὶ χορηγοὺς ἡμῖν δεδωκέναι τόν τε Ἀπόλλωνα
καὶ Μούσας, καὶ δὴ καὶ τρίτον ἔφαμεν, εἰ μεμνήμεθα,
Διόνυσον.

ΚΛ. Πῶς δ’ οὐ μεμνήμεθα;

ΑΘ. Ὁ ’μὲν τοίνυν τοῦ ’Λπόλλωνος καὶτῶν Μουσῶν

Β χορὸς εἴρηνται, τὸν δὲ τρίτον καὶ τὸν λοιπὸν χορὸν ἀνάγ-
κη τοῦ Διονύσου λέγεσθαι.

ΚΛ. Πῶς δή ; λέγε· μα’λα γὰρ ἄτοπος γίγνοιτ’ ἂν ὥς
γ’ ἐξαίφνης ἀκούσαντι Διονύσου πρεσβυτῶν χορός, εἰ
ἄρα oc ὑπὲρ τριάκοντα καὶ πεντήκοντα δὲ γεγονότες ἔτη
μέχρι ἑξήκοντα αὐτῷ χορεύσουσιν.

ΑΘ. Ἀληθέστατα μέντοι λέγεις. λόγου δὴ δεῖ πρὸς
ταῦτα, οἶμαι, ὅπῃ τοῦτο εὔλογον οὕτω γιγνόμενον ἄν γί-
γνοιτο.

ΚΛ. Τί μήν;

ΑΘ. Ἆρ’ οὖν ἡμῖν τοίγε ἔμπροσθεν ὁμολογεῖται ’;

ΚΛ. Τοῦ πέρι;

c ΑΘ. Τὸ δεῖν παντα ἄνδρα καὶ παῖδα, ἐλεύθερον καὶ
δοῦλον, θῆλύν τε καὶ ἄρρενα καὶ ὅλῃ τῇ πόλει ὅλην την
πόλιν αὐτὴν αυτῇ ἐπᾴδουσαν μή παύεσθαί ποτε ταῦτα,α
διεληλύθαμεν“ αμως γε’ πως ἀεὶ μεταβαλλόμενα καὶ παν-
τως παρεχόμενα ποικιλίαν, ὥστε απληστίαν εἶναί τινα των
ὕμνων τοῖς αδουσι καὶ ηδονήν.

