356 ΠΛΑΤΩΝΟΣ

δεῖν δοκῇ, νομοφύλαξιν ἐπανακοινώσαντες καὶ γράψαν-
τες τὸ δοκοῦν ἐλλιπεῖν εἰς ἀστυνόμιον θέντων ἐν στήλῃ
τά τε πρῶτα καὶ τὰ δεύτερα τεθέντα αὐτοῖσι τῆς ἀρχῆς
νόμιμα. ’
1v . Κιβδήλοις δ’ ἐπιτηδεύμασιν ἕπεται κατὰ πόδα
καπηλείας ἐπιτηδεύματα· ταύτης δὲ πέρι ξυμπάσης συμ-
βουλὴν πρῶτον δόντες καὶ λόγον ἐπ’ αὐτῇ νόμον ’ὕστερον
Β ἐπιθώμεθα. καπηλεία γὰρ κατὰ πόλιν πᾶσα γέγονεν οὐ
βλάβης ἕνεκα τό γε κατὰ φύσιν, ποῒν δὲ τούναντίον· πῶς
γὰρ οὐκ εὐεργέτης πᾶς, ὃς ἂν οὐσίαν χρημάτων ὧντινων-
οῦν ἀσύμμετρον οὖσαν καὶ ’ἀνώμαλον ὁμαλήν τε καὶ
σύμμετρον άπεργάζηται; τοῦτο ἡμῖν χρὴ φάναι καὶ τὴν
τοῦ νομίσματος ἀπεργάζεσθαι δύναμιν, καὶ τὸν ἔμπορον
ἐπὶ τούτῳ τετάχθαι δεῖ λέγειν, καὶ μισθωτὸς καὶ παν-
δοκεὺς καὶ ἄλλα, τὰ μὲν εὐσχημονέστερα, τὰ δὲ ἀσχημο-“
C νέστερα γιγνόμενα, τοῦτό γε πάνταδύναται, πᾶσιν ἐπι-
κουρίαν ταῖς χρείαις ἐξευπορεῖν καὶ ὁμαλότητα ταῖς οὐ·
σίαις. τί ποτε δὴ τὸ μὴ καλὸν αὐτὰ μηδ’ ἐὔσχημον δο-
κεῖν εἶναι, καὶ τί τό διαβεβληκὸς τυγχάνει, ἴδωμεν, ἵν’ εἰ
μή καὶ τό ὅλον, ἀλλ’ οὖν μέρη γε ἐξιασώμεθα νόμῳ.
πρᾶγμ’ ἔσθ’, ὡς ἔοικεν, οὐ φαῦλον, οὐδὲ σμικρᾶς δεόμε-
νον ἀρετῆς.
ΚΛ. Πῶς λέγεις;
ΑΘ. Ὦ φίλε Κλεινία, σμικρὸν γένος ἀνθρώπων καὶ
φύσει ὀλίγον καὶ ἄκρα τροφῇ τεθραμμένον, ὅταν εἰς
D χρείας τε καὶ ἐπιθυμίας τινῶν ἐμπίπτῃ, καρτερεῖν πρὸς
τὸ μέτριον δυνατόν ἐστι, καὶ ὅταν ἐξῇ χρήματα λαβεῖν
πολλά, νήφει καὶ πρότερον αἱρεῖται τοῦ πολλοῦ τὸ τοῦ
μέτρου ἐχόμενον* τοὶ δὲ τῶν ἀνθρώπων πλήθη πάν τού-
ναντίον ἔχει τούτοις, δεόμενά τε ἀμέτρως δεῖται καὶ ἐξὸν
κερδαίνειν τὰ μέτρια ἀπλήστως αἱρεῖται κερδαίνειν, διὸ
πάντα τὰ περὶ τὴν καπηλείαν καὶ ἐμπορίαν καὶ πανδο- “

